<html>
<head>
<title>CYD-poolen protokoll 2000-10-04</title>
</head>

<insert file="../mallar/body.mall">
<insert file="../mallar/header.mall">

<h2>Protokoll fört vid sammanträde med styrelsen för CYD-poolen 2000-10-04</h2>

<p><strong>Närvarande:</strong><br>
<table width="80%" border=0 cellpadding=0 cellspacing=0>
<tr><td>Hans Ekberg      <td>Ordförande
<tr><td>Anders Lindahl   <td>C-sektionen
<tr><td>Stefan Jonsson   <td>Y-sektionen
<tr><td>Patrik Eriksson  <td>Ling-sektionen
<tr><td>Jonas Olsson     <td>Systemadministratör CYD-poolen
<tr><td>Daniel Thunborg  <td>Systemadministratör CYD-poolen
</table>
<br>

<ol>

<li>Mötet förklarades öppnat.<br><br>

<li>Inga adjungeringar gjordes.<br><br>
 
<li>Till justeringsman valdes Daniel Thunborg.<br><br>

<li>Föregående mötesprotokoll godkändes.<br><br>

<li>Följande punkter lades in under övriga frågor:

   <ul>
    <li>Underskrivande av avtal med Selecta
    <li>Inloggningsstatistik för CYD-poolen
    <li>Möjligheter till bokning av CYD-poolen<br><br>
   </ul>

<li>Information:<br><br>

   <ul>
    <li>Jonas Olsson informerade om att protokoll för CYD-poolens
     styrelsemöten samt information om vilka som sitter i CYD-poolens
     styrelse sedan en tid tillbaka finns på CYD-poolens hemsida på
     http://www.cyd.liu.se/. Styrelsen gav sitt medgivande till att
     informationen hade lagts upp.<br><br>

   <li>Under sommaren inköptes mer primärminne, 512 MB, till CYD-poolens
     filserver, Sun Enterprise 250. Det totala primärminnet i
     Sun-servern är nu 768 MB.<br><br>

   <li>Under sommaren utökades också primärminnet i en av CYD-poolens
     tilltänkta inloggningsservrar, Bloom, från 128 MB till 256 MB. I
     samband med detta utökades även primärminnet i 5 av CYD-poolens
     arbetsstationer från 64 MB till 128 MB.<br><br>

   <li>CYD-poolen har köpt in 14 st. nya arbetsstationer varav 1
     st. inköptes under sommaren som testobjekt. De övriga 13 inköptes
     under hösten och installerades några dagar innan detta
     styrelsemöte. I och med detta inköp har nu CYD-poolen 45
     st. arbetsstationer tillgängliga för studenterna.<br><br>

   <li>Under hösten inköptes också en TV till CYD-poolens fikarum. För
     att undvika att ljudet från TV:n fortplantade sig till
     CYD-poolens datorsal inköptes också en tillhörande förstärkare
     och två högtalare vilka placerades på ett sådant sätt att
     ljudläckaget in till datorsalen nu är minimerat.<br><br>

   <li>I enlighet med tidigare styrelsebeslut har CYD-poolen börjat
     prenumerera på tre tidningar; Dagens Nyheter, Mikrodatorn och
     Datateknik 3.0. Mikrodatorn får vi gratis genom sponsring från
     distributionsföretaget.<br><br>

   <li>Den hylla som CYD-poolen köpte in tidigare under hösten visade
     sig inte hålla vad försäljaren lovade. På grund av detta hävde
     CYD-poolen köpet och vände sig till en annan leverantör. Den nya
     hyllan för CYD-poolens TV och tidningar kommer att levereras
     under senare delen av november.<br><br>

   <li>Installationen av Linux är inte klar ännu. Arbetet med detta
     fortgår och beräknas vara klart till senare delen av oktober.<br><br>

   <li>Datorkörkortet går även i år delvis i CYD-poolen. Hans Ekberg
     informerade om att det i år även ingår en Unix-del. CYD-poolen
     kommer under nästa läsperiod att vara bokad flera kvällar i
     veckan för resurstillfällen och uppkörningar i Datorkörkortet.<br><br>
  </ul>

<li>Hans Ekberg redovisade den ekonomiska rapporten för
   CYD-poolen. CYD-poolen har nu i och med inköpet av de nya
   arbetsstationerna använt sina tillgängliga medel, 1150000 kr, för
   år 2000. Täckning av löner och övriga driftskostnader fram till
   årets slut kommer att ske med de pengar som ISY har tilldelats för
   att driva Datorkörkortet.<br><br>

<li>Utlåningsreglerna för CYD-poolens digitalkameror tittades igenom av
   styrelsen. Det påpekades bland annat att digitalkamerorna endast är
   avsedda för de studenter som har tillgång till CYD-poolen. Det
   innebär att inga studenter från andra utbildningar än C, Y, D, IT,
   Di och Ei får låna digitalkamerorna.<br><br>

<li>Studentorkesterfestivalen (SOF) har inkommit med en ansökan om
   organisationskonto till CYD-poolens styrelse. I samband med detta
   uppkom frågan om CYD-poolen verkligen får ha organisationskonton,
   det vill säga konton som flera personer har tillgång till. Frågan
   om SOFs organisationskonto bordlades tills Jonas Olsson har
   kontrollerat vad som gäller.<br><br>

<li>Jonas Olsson inkom med ett förslag om att avskaffa supporttiden på
    lördagar mellan klockan 17 och 18. Orsaken till detta är att
    ganska få studenter utnyttjar CYD-poolen under den tiden vilket
    gör att supporttiden inte fyller någon vettig funktion. Styrelsen
    godkände förslaget.<br><br>

<li>Trivselansvariga för CYD-poolens lokaler behövs. Det står
    tomburkar, kaffemuggar och annat skräp framme på borden i
    datorsalen titt som tätt och i fikarummet behöver man då och då se
    till att det är ordning på tidningar och annat. Ett förslag om att
    varje sektion ska utse en trivselansvarig som under en vardag i
    veckan ser till att det är ordning i CYD-poolen inkom. Eftersom
    CYD-poolen består av fyra sektioner föreslogs det att CYD-poolens
    systemadministratörer skulle ta hand om den femte
    vardagen. Sektionsrepresentanterna kommer att presentera förslaget
    för sina styrelser och vid nästa möte återkomma till denna fråga.<br><br>

<li>Övriga frågor<br><br>

   <ul>
    <li>Avtalet med Selecta presenterades för styrelsen. Styrelsen
      märkte att det saknades någon klausul om en avstämning efter ett
      år av hur pass bra verksamheten gått för Selecta i
      CYD-poolen. Enligt det muntliga avtalet med Selecta skulle en
      sådan avstämning kunna leda till ännu lägre priser på de drycker
      och varor som säljs i automaterna i CYD-poolens fikarum,
      förutsatt att verksamheten har gått bra. Styrelsen beslutade om
      att ge Hans Ekberg bemyndigande att skriva på ett reviderat
      avtal där en klausul om avstämningen finns med.<br><br>

    <li>Statistik över inloggningar på CYD-poolen under perioden januari
      - september 2000 presenterades av Jonas Olsson.<br><br>
      
      <table border=0 cellpadding=0 cellspacing=5>
        <caption><strong>Inloggningsstatistik på CYD-poolen januari - september 2000</strong></caption>
	<tr><td>Utbildning
	    <td align="right">Inloggningar
	    <td align="right">% av totala
	    <td align="right">Antal användare
	    <td align="right">% av totala
	<tr><td>C
	    <td align="right">1903
	    <td align="right">6,5%
	    <td align="right">137
	    <td align="right">8,3%
	<tr><td>D
	    <td align="right">8925
	    <td align="right">30,4%
	    <td align="right">483
	    <td align="right">29,3%
	<tr><td>IT
	    <td align="right">669
	    <td align="right">2,3%
	    <td align="right">78
	    <td align="right">4,7%
	<tr><td>Y
	    <td align="right">12975
	    <td align="right">44,2%
	    <td align="right">693
	    <td align="right">42,1%
	<tr><td>Ling
	    <td align="right">2851
	    <td align="right">9,7%
	    <td align="right">220
	    <td align="right">13,4%
	<tr><td>Organisationer
	    <td align="right">1070
	    <td align="right">3,6%
	    <td align="right">14
	    <td align="right">0,9%
	<tr><td>Övriga
	    <td align="right">938
	    <td align="right">3,2%
	    <td align="right">22
	    <td align="right">1,3%

      </table>

      <table border=0 cellpadding=0 cellspacing=5>
        <tr><td>Totalt antal inloggningar
	    <td>29331
	<tr><td>Totalt antal aktiva användare
	    <td>1647
      </table>
      <br>
        
    <li>Från Stefan Jonsson inkom en förfrågan om det finns möjlighet
      att boka CYD-poolen för olika aktiviteter. Hans Ekberg
      informerade om läget. I princip kan inte privatpersoner boka
      lokaler på universitetet. För saker som datorspelsturneringar
      och dylikt kan man inte låta någon boka CYD-poolen. Det går dock
      bra att använda salen informellt så länge som det är studenter
      som har tillgång till CYD-poolen som det rör sig om och man inte
      använder sig av hela salen.<br><br>

      <p>Vad gäller aktiviteter som till exempel kurser anordnade av
      någon av sektionerna för våra studenter så skulle det gå bra att
      boka delar av salen under tider då den inte är så hårt
      använd. Andra typer av aktiviteter som sektionerna vill anordna
      på CYD-poolen kan också gå bra. Som alltid bör man först höra
      med systemadministratörerna om vad som gäller och om det behövs
      få CYD-poolens styrelses godkännande. CYD-poolen får gärna
      användas i större utsträckning för studentaktiviteter.<br><br>
   </ul>

<li>Nästa styrelsesammanträde bestämdes preliminärt till den 22
    november klockan 17.15.<br><br>

</ol>

<p>Linköping den 5 oktober 2000

<br><br>
<table width="80%" border=0 cellpadding=0 cellspacing=0>
<tr><td>Sekreterare:  <td>Jonas Olsson
<tr><td>Justeras:     <td>Daniel Thunborg
<tr><td>Ordförande:   <td>Hans Ekberg
</table>


<insert file="../mallar/footer.mall">

