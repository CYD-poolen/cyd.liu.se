<html>
<head>
<title>CYD-poolen protokoll 2000-02-23</title>
</head>

<insert file="../mallar/body.mall">
<insert file="../mallar/header.mall">

<h2>Protokoll fört vid sammanträde med styrelsen för CYD-poolen 2000-02-23</h2>


<p><strong>Närvarande:</strong><br>
<table width="80%" border=0 cellpadding=0 cellspacing=0>
<tr><td>Hans Ekberg      <td>Ordförande
<tr><td>Jonas Bergvall   <td>C-sektionen
<tr><td>Mikael Jonsson   <td>Y-sektionen
<tr><td>Pouria Loghmani  <td>Ling-sektionen
<tr><td>Ingela Wiklund   <td>TFK
<tr><td>Jonas Olsson     <td>Systemadministratör CYD-poolen
<tr><td>Daniel Thunborg  <td>Systemadministratör CYD-poolen
</table>
<br>

<ol>

<li>Mötet förklarades öppnat. Mötet beslutade att låta adjungera Mikael
   Jonsson som ersättare för Nicklas Forsberg från Y-sektionen.<br><br>

<li>Till justeringsman valdes Daniel Thunborg.<br><br>

<li>Föregående mötesprotokoll godkändes.<br><br>

<li>Följande punkter las in under övriga frågor:
   <ul>
     <li>TBi-fadderiets ansökan om konto på CYD-poolen.
     <li>Införskaffande av APS-scanner till CYD-poolen.
     <li>Inkomna åsikter om den stol som ska köpas in till nya CYD-poolen.
     <li>Budget år 2001 för CYD-poolen.<br><br>
    </ul>

<li>Information:<br><br>

   <ul>
     <li>CYD-poolen kommer att stängas någon gång mellan vecka 16 (cirka
       17 april) och vecka 18 (2 maj) för att utföra flytten till de
       nya lokalerna. För närvarande kan ingen närmare tidpunkt eller
       tidsgräns för hur länge stängningen varar ges. Meddelande med
       mer exakta tider kommer att anslås på CYD-poolens anslagstavla
       och hemsida när vi börjar närma oss flyttdatum.

       <p>ISYs datorhall där även CYD-poolens servrar står kommer att
       flyttas runt den 8 april vilket kan leda till driftstörningar
       även för CYD-poolen.<br><br>

     <li>De nya lokalerna ska vara låsta på samma sätt som CYD-poolen är
       idag, det vill säga öppna på vardagar fram till klockan
       18.00. Under övriga tider kommer magnetkort att behövas för att
       ta sig in i salen. I den ombyggda delen av B-huset kommer ett
       nytt kortsystem att användas. Universitetet har inte tagit fram
       några planer för hur de nya magnetkort som krävs ska
       distribueras ut till studenterna. De nya korten ska också
       användas på många andra ställen på universitetsområdet. Mötet
       fann det oroande att inga planer tagits fram för hur
       studenterna ska få tillgång till dessa kort. Hur CYD-poolen ska
       lösa frågan så länge utan att tumma alltför mycket på
       säkerheten återstår att se.<br><br>

     <li>En digitalkamera har köpts in för CYD-poolens räkning. Den
       inköpta kameran heter Nikon Coolpix 950 och har kompletterats
       med bland annat ett större minneskort för att kunna lagra fler
       bilder innan den behöver tömmas. Arbete pågår för att hitta en
       vettig försäkringslösning för utlåning av kameran till
       studenterna.<br><br>
    </ul>

<li>Inga besked lämnades angående sponsring av skrivarpapper till
   CYD-poolen eftersom D-sektionens representant ej var
   närvarande. D-sektionen har sedan tidigare tagit på sig att ordna
   sponsring av skrivarpapper men hittills har inga framsteg
   rapporterats.<br><br>

<li>Jonas Olsson föreslogs av Hans Ekberg att bli styrelsens permanenta
   sekreterare. Detta för att få en mer kontinuerlig behandling av
   sekreteraruppgifterna. Förslaget bifölls av mötet.<br><br>

<li>CYD-poolens verksamhetsberättelse för 1999 presenterades med
   tillhörande ekonomisk redovisning. Verksamhetsberättelsen godkändes
   av mötet med undantag för en korrigering av felstavat namn. Det
   beslutades att styrelsen skulle träffas så snart som möjligt igen
   för att låta samtliga skriva på den färdiga verksamhetsberättelsen
   i sitt slutgiltiga skick.<br><br>

<li>Övriga frågor:<br><br>

   <ul>
     <li>Styrelsen godkände TBi-fadderiets ansökan om konto på
       CYD-poolen. TBi-fadderiet skall erlägga den årliga avgiften på
       500 kr för att få tillgång till CYD-poolen.<br><br>

     <li>Det uppdrogs åt Pouria Loghmani att kontrollera priser på
       kombinerade negativ- och APS-scannrar och alternativ då en
       scanner som endast klarar APS-formatet inte bedömdes som
       särskilt intressant. Om CYD-poolen köper in en dylik scanner
       kommer användarna att ha möjlighet att producera högkvalitativa
       bilder direkt från sina fotonegativ på CYD-poolen.<br><br>

     <li>Ingela Wiklund informerade om att CYD-poolens budgetförslag för
       år 2001 bör vara färdigt innan utgången av mars.<br><br>

     <li>De inkomna synpunkterna på den nya stol som ska finnas i nya
       CYD-poolen redovisades. Det konstaterades att de var
       övervägande positiva.<br><br>
   </ul>

<li>Nästa sammanträde bestämdes preliminärt till onsdagen den 22 mars.
</ol>

<p>Linköping den 14 mars 2000
<br><br>
<table width="80%" border=0 cellpadding=0 cellspacing=0>
<tr><td>Sekreterare:  <td>Jonas Olsson
<tr><td>Justeras:     <td>Daniel Thunborg
</table>

<insert file="../mallar/footer.mall">
